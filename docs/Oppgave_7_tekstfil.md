Oppgave 7: Refleksjonsnotat 

Gjennom dette prosjektet har vi lært mye om datainnsamling, databehandling og dataanalyse. Vi har blant annet lært om hvordan vi kan bruke API-er til å hente ut data fra diverse nettsider. Vi har også lært hvordan vi kan visualisere disse dataene ved bruk av forskjellige verktøy Python som f.eks. Pandas, Numpy og Matplotlib. Dette prosjektet har bidratt med å styrke våre tekniske ferdigheter innen koding. Det har også vært lærerikt å samarbeide og jobbe systematisk med data.  

Vi startet prosjektet med å samle inn eksportdata for laks fra Statistisk sentralbyrå(SSB). Gjennom å samle inn denne dataen lærte vi å jobbe med API-er og JSON-data ved hjelp av verktøy i Python som bl.a. requests, pandads og lis comprehensions. En utfordring var at datasettet vi valgte ikke hadde direkte miljødata så vi måtte gjøre antagelser om transportform og distanse for å kunne estimere CO2-utslipp. Vi tenkte da at det var viktig å begrunne disse antagelsene og dokumentere dem. 

Vi brukte pandas for å rydde og strukturere datasettet. Dette inkluderte fjerning av duplikater, konvertering av datatyper og håndtering av manglende verdier. Da vi fant ut at vårt datasett ikke inneholdt mange nullverdier, lagde vi våre egne og iverksatte en metode for å håndtere de. Vi brukte også pandassql for å utføre SQL-lingende operasjoner. 

Visualisering var der vi først fikk se resultatet av kodingen vår. Vi brukte både matplotlib og seaborn til å lage linjeplott, søylediagrammer og scatterplots. Vi tilpasset aker, fargepaletter og tiltler for å gjøre resultatet lesbart. Visualiseringene ga oss innsikt i utviklingen av CO2-utslipp over tid, og vi fikk se klare forskjeller mellom transportformer og laksetyper. Vi lagde også en visualisering som viste hvor og hvordan manglende verdier kan påvirke trendene. Matplotlib ble også brukt til å implementere lineær regresjon for å forutsi fremtidige CO2-utslipp basert på eksportmengde. 

Undrer dette prosjektet har vi lært å bruke nye verktøy og biblioteker som bl.a. pandas(for databhandling), matplotlib og seaborn(for visualisering), pandasql(for SQL-spørringer) og unittest(for enhetstester). Vi har også fått en bedre forståelse for versjonshåndtering med Git og GitHub dette inkulderer bruk av .gitignore, branching og pull requests. 

Vi fordelte oppgavene hver for oss ut ifra hvilke oppgaver vi selv hadde mest lyst til å gjøre. Deretter prøvde vi å samarbeide mest mulig på oppgavene for å unngå overlapp i VSCODE. Etter hvert som vi ble bedre på branching ble det lettere å jobbe mer individuelt med oppgavene.  

Vi ble fornøyde med resultatene i prosjektet. Datasettene ble renset og strukturert på en god måte og visualiseringene er tydelige og informative. Regresjonsmodellen vår fungerer som den skal og kan vise enkle prediksjoner. Vi kunne ha hatt mere spesifikke miljødata, men de vi valgte førte til at vi måtte være mere kreative med datene, noe som vi mener at vi har løst på en god måte.  

Noen forbedringsforslag vi har kommet med er at vi kunne valgt andre mer spesifikke miljødata og hatt en tydeligere mappestruktur i starten av prosjektet. Vi kunne også lært oss branching tidligere for å unngå hendelser med overlapp. 

Mulige retninger for videre forskning eller utvikling i dette prosjektet kan være å undersøke miljøpåvirkning fra andre sjømatprodukter og bruke mer avanserte modeller. Vi ser også muligheter for å lage et eventuelt dashboard for datavisualisering av dataene våre.  

Dette prosjektet har gitt oss et godt innblikk i hva det vil si å jobbe med data i praksis. Vi har fått en god forståelse for hele prosessen fra rådata til innsikt og prediksjon og hvordan man bruker programmering til å løse ekte problemer. Vi føler vi har blitt bedre på bruk av forskjellige verktøy innen programmering og ser hvordan dette kan anvendes i videre studier og potensielt i arbeidslivet. 