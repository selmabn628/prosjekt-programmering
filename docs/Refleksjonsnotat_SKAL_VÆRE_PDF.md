Oppgave 7: Refleksjonsnotat 

Gjennom dette prosjektet har vi lært mye om datainnsamling, databehandling og dataanalyse. Vi har lært hvordan man går fra et sett med rådata og verdier, til å bruke API til å få rensede datasett, innsiktsfulle visualiseringer og prediktive modeller. Vi har jobbet med eksportdata for norsk laks, og utviklet hele start-til-slutt fra API-henting til ferdig visualisering og predikasjon ved hjelp av regresjon.  

Vi har lært hvordan å bruke API-er til å hente data fra diverse nettsider. Verktøy I Python som Pandas, Numpy, Seaboron og Matplotlib har vi brukt til visualisering. Dette prosjektet har bidratt til å drastisk styrke våre tekniske ferdigheter innen koding og programmering. Det har også vært lærerikt og gøy å samarbeide med gruppen. Det har og vært veldig interessant og spennende å jobbe systematisk med data. 

Vi startet prosjektet med å samle inn eksportdata for laks fra Statistisk sentralbyrå(SSB). Gjennom å samle inn denne dataen lærte vi å jobbe med API-er og JSON-data ved hjelp av verktøy i Python som bl.a. requests, pandads og list-comprehensions. En utfordring var at datasettet vi valgte ikke hadde direkte miljødata så vi måtte gjøre antagelser om transportform og distanse for å kunne estimere CO2-utslipp. Vi tenkte da at det var viktig å begrunne disse antagelsene og dokumentere dem. 
 
Gjennom å bruke groupby og merge i Pandas lærte vi hvordan man effektivt kobler datasett for å hente ut meningsfulle resultater. Dette inkluderte fjerning av duplikater, konvertering av datatyper og håndtering av manglende verdier. Da vi fant ut at vårt datasett ikke inneholdt mange nullverdier, lagde vi våre egne og iverksatte en metode for å håndtere de. Vi brukte også pandassql for å utføre SQL-lingende operasjoner.Ved å bruke pandas fikk vi god innsikt i hvordan man strukturerer data effektivt, og hvordan man gjør datasett klare for analyse. Vi lærte også å bruke funksjoner som groupby, merge og pivot, som gjorde det enklere å manipulere data på mer avanserte måter. 

Det var først når vi kom til data visualiseringen av vi fikk resultatet av kodingen. 
Dette var en motiverende fase hvor vi fikk se hvordan koden faktisk førte til forståelige og brukbare resultater. Det var også i denne fasen at vi begynte å tenke mer over hvordan vi kunne gjøre visualiseringene mer informative. 

Vi brukte både matplotlib og seaborn til å lage linjeplott, søylediagrammer og scatterplots. Vi tilpasset aker, fargepaletter og tiltler for å gjøre resultatet lesbart. Visualiseringene ga oss innsikt i utviklingen av CO2-utslipp over tid, og vi fikk se klare forskjeller mellom transportformer og laksetyper. Det var lærerikt å eksperimentere med ulike diagramtyper og se hvordan små justeringer i presentasjon kunne endre tolkningen. Vi fikk også trening i å kommunisere resultater tydelig, både visuelt og skriftlig. 

Vi lagde også en visualisering som viste hvor og hvordan manglende verdier kan påvirke trendene. Dette tydeliggjør hvor viktig det er å forstå datakvaliteten før man gjør tolker og tar beslutninger. En enkel beregning kan skjule store hull og gi falsk trygghet. 
Dette viser hvor viktig det er å undersøke datasettet nøye før man setter i gang med analyse. Det er lett å overse feil når man kun ser på tallene, og derfor må man ha rutiner for datavalidering. 

Matplotlib ble også brukt til å implementere lineær regresjon for å forutsi fremtidige CO2-utslipp basert på eksportmengde. Vi fikk innsikt i hvordan enkle modeller kan brukes til prediktive analyser, og hvordan man vurderer kvaliteten på en regresjonsmodell.  

Under dette prosjektet har vi lært å bruke nye verktøy og biblioteker som bl.a. pandas(for databhandling), matplotlib og seaborn(for visualisering), pandasql(for SQL-spørringer) og unittest(for enhetstester). Vi har også fått en bedre forståelse for versjonshåndtering med Git og GitHub dette inkulderer bruk av .gitignore, branching og pull requests. 
 
Vi fordelte oppgavene hver for oss ut ifra hvilke oppgaver som passet best for hver og en. Etter hvert erfarte vi at tydelig kommunikasjon og bruk av Git-branching gjorde det enklere å jobbe parallelt. Det var lettere å bruke branching i Git fordi vi kunne jobbe parallelt uten å overskrive hverandres arbeid. Dette effektiviserte samarbeidet og reduserte feil.Vi så hvor viktig versjonskontroll er i teamarbeid, særlig i tekniske prosjekter, og at GitHub har vært et smart og godt hjelpemiddel. 
 
Vi ble fornøyde med resultatene i prosjektet. Datasettene ble renset og strukturert på en god måte og visualiseringene er tydelige og informative. Regresjonsmodellen vår fungerer som den skal og kan vise enkle prediksjoner. Vi kunne hatt mere spesifikke miljødata, vi valgte derfor i stedet å estimere CO₂-utslipp basert på eksportmengde og transportform, og dette utfordret oss til å bruke logikk og dokumentere antagelser grundig. 
Noen forbedringsforslag vi har kommet med er at vi kunne valgt andre mer spesifikke miljødata og hatt en tydeligere mappestruktur i starten av prosjektet. Vi kunne også lært oss branching tidligere for å unngå misforståelser overlapp i kodene våre. 
 
Mulige retninger for videre forskning eller utvikling i dette prosjektet kan være å undersøke miljøpåvirkning fra andre sjømatprodukter og bruke mer avanserte modeller. Vi ser også muligheter for å lage et eventuelt dashboard for en bedre datavisualisering av dataene våre. 

Vi er stolte av dette prosjektet og vi har fått verdifull erfaring om hvordan data kan omdannes til bruk i praksis. Vi har lært å håndtere både strukturerte og ustrukturerte problemer, jobbet med ekte API-er og endt opp med interaktive grafer, og sett hvordan ulike visualiseringer kan støtte beslutninger. Dette prosjektet har gitt oss innsikt i både tekniske verktøy og analytisk tenkning, og vi føler oss bedre rustet for fremtidige prosjekter, både i studier og i arbeidslivet.